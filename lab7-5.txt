Український мультфільм «Мавка. Лісова пісня» за 4 дні прокату зібрав €226 247 касових зборів. Про це повідомляє Державне агенство з питань кіно 25 квітня. Стрічка стала найкращим сімейним фільмом у прокаті в Нідерландах. Крім того, Держкіно анонсувало покази у Північній Америці – у США та Канаді. До слова, покази почнуться у травні та проходитимуть українською мовою. Про старт прокату мультфільму англійською оголосять окремо. «Мавка. Лісова пісня» — український ЗD-мультфільм за мотивами драми-феєрії Лесі Українки «Лісова пісня» від анімаційної студії Animagrad. Режисерb — Олександра Рубан та Олег Маламуж. Робота над стрічкою зайняла майже сім років, що зробило «Мавку» одним із кінопроєктів з найдовшою реалізацією.